---
title: "Prossimamente: Quarto Workshop del W3C su Web e TV \"Web and TV Convergence\""
date: 2013-12-09
layout: page
categories: w3c
---
<p>Il W3C ha annunciato il&#160;<a href="https://www.w3.org/2013/10/tv-workshop/">Quarto </a><a href="https://www.w3.org/2013/10/tv-workshop/">Workshop</a><a href="https://www.w3.org/2013/10/tv-workshop/">&#160;del W3C su Web e TV: Web and TV Convergence</a>, il 12-13 marzo 2014, a Monaco, in Germania. Il Workshop &#232; ospitato dall'IRT.</p><p>L'ecosistema della TV sta notevolmente cambiando in termini di comportamento degli utenti e di demografia e capacit&#224; tecniche dei creatori. L'effetto sulle organizzazioni e sulle aziende &#232; forte, e sta portando a sforzi individuali e collettivi per trasformare i cambiamenti in opportunit&#224;. Dal 2010 si sono tenuti tre workshop W3C seguiti dal lavoro attivo del&#160;Web and TV Interest Group e di altri gruppi collegati. In un momento in cui sta sorgendo una nuova generazione di sfide, questo quarto workshop ha lo scopo di assistere gli operatori di mercato in due aree principali:</p><ol>
  <li>Identificare le priorit&#224; per la convergenza tra Web e televisione e consigliare il W3C in merito a dove focalizzare i propri sforzi;</li>
  <li>Rafforzare la cooperazione tra le parti coinvolte nello sviluppo degli standard ed evitare confusione e duplicazione del lavoro.</li>
</ol><p>Basandosi sul successo dei precedenti workshop, ci aspettiamo la partecipazione da parte di compagnie di broadcast e media, vendor di browser e software (compresi browser embedded), operatori via cavo, sviluppatori e fornitori di contenuto, fornitori di IPTV,&#160;multiple-system operator (MSO),&#160;network provider e compagnie di telecomunicazione, fornitori di servizi di colud computing, organizzazioni di standardizzazione legate a Web e TV, operatori televisivi (broadcast, via cavo, via satellite) e operatori VOD. Vorremmo che il workshop giovasse al pubblico in ternini di nuovo lavoro di standardizzazione, best practice e rinnovato impegno.</p><p>Per partecipare non &#232; necessario essere membri del W3C. L'evento &#232; aperto a tutti, ma chi intende partecipare deve mandare un position paper o una dichiarazione di interesse entro il 3 febbraio 2014.&#160;</p>
