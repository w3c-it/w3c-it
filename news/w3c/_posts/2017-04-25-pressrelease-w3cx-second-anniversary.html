---
title: Nuove offerte di formazione per gli sviluppatori Web dal W3C per rimarcare il secondo anniversario di W3Cx
layout: page
en_title: "W3C Marks Second Anniversary of W3Cx with New Training Offerings for Web Developers"
en_url: https://www.w3.org/2017/04/pressrelease-w3cx-second-anniversary.html.en
---
 <p><a target="_blank" href="/">https://www.w3.org/</a> — 25 aprile 2017 — A due soli anni dal <a target="_blank" href="https://www.w3.org/2015/03/w3cx-launch.html.en">lancio del suo primo corso di HTML5</a> su W3Cx, il <a target="_blank" href="https://www.w3.org/">World Wide Web Consortium</a> (W3C) ha annunciato oggi che i suoi obiettivi in termini di iscrizioni sono stati raggiunti con la partecipazione di quasi 400,000 studenti provenienti da tutti i paesi del mondo ai corsi MOOC (Massive Open Online Courses) su HTML5 e CSS. <a target="_blank" href="https://www.edx.org/school/w3cx">W3Cx</a> è il risultato di una collaborazione di successo con <a target="_blank" href="https://www.edx.org">edX</a>, la piattaforma di apprendimento on-line più importante a livello mondiale, fondata da Università di Harvard e MIT.</p>


    <p>“Il successo dei programmi di formazione W3Cx sottolinea l'impegno del W3C nel creare corsi di alta qualità che aiutino in modo specifico gli sviluppatori Web ad acquisire o aumentare le proprie competenze” ha dichiarato il dottor Jeff Jaffe, CEO del W3C. “È una grossa soddisfazione vedere l'impatto che questi corsi di formazione W3Cx hanno avuto sulla vita di molte persone in tutto il mondo e le porte che essi aprono per nuovi e migliori posti di lavoro.”</p>

    <h2>W3Cx offre un nuovo corso introduttivo di JavaScript</h2>
    <p class="logo"><a href="http://univ-cotedazur.fr/english" target="_blank"><img
          src="https://educazur.fr/wp-content/uploads/2017/04/idex-UCAJEDI.png"
          alt="logo of University Côte d'Azur" width="250"></a></p>
    <p>Per segnare la tappa del secondo anniversario, W3Cx sta ampliando la propria offerta con il suo primo <a target="_blank" href="https://www.edx.org/course/javascript-introduction-w3cx-js-0x">corso introduttivo di JavaScript</a>, per il quale <a target="_blank" href="https://www.edx.org/course/javascript-introduction-w3cx-js-0x">le iscrizioni</a> sono ora aperte. Questo corso di cinque settimane, realizzato in collaborazione con l'<a target="_blank" href="http://univ-cotedazur.fr/english">Université Côte d’Azur</a>, inizierà il 30 maggio 2017 e sarà tenuto dal Professor Michel Buffa, che nel 2016 è stato <a target="_blank" href="http://blog.edx.org/congratulations-first-ever-edx-prize-finalists">nominato uno dei migliori docenti del premio edX</a>.</p>


    <h2>W3Cx lancia una Certificazione professionale “Front-End Web Developer“</h2>
    <p class="logo"><a href="https://www.edx.org/professional-certificate/front-end-web-developer-9"
        target="_blank"><img src="https://www.w3.org/2017/03/FEWD-badge-PR.png"
          alt="visual for the Front-End Web Developer professional certificate program"
          height="200"></a></p>
    <p>Facendo seguito alla crescente domanda di carriere e di formazione nel campo della programmazione Web, il W3C lancia anche una <a target="_blank" href="https://www.edx.org/professional-certificate/front-end-web-developer-9">Certificazione professionale “Front-End Web Developer”</a> su edX.org composto da cinque corsi W3Cx sui tre linguaggi fondamentali del Web: HTML5, CSS e JavaScript. I <a target="_blank" href="https://www.edx.org/professional-certificate">programmi di Certificazione professionale su edX</a> sono una serie di corsi progettati per costruire o incrementare competenze critiche all'interno di una carriera specifica. </p>
    <p>"Progettate da leader industriali e da organizzazioni autorevoli come il W3C, le Certificazioni professionali aiutano i partecipanti a sviluppare le competenze essenziali e le conoscenze concrete necessarie al giorno d'oggi per i posti di lavoro di alto livello, nonché a sviluppare le conoscenze e le competenze che i datori di lavoro cercano", ha dichiarato Anant Agarwal, CEO di edX e professore presso MIT. "Il programma di Certificazione professionale W3Cx offre agli studenti di tutto il mondo un modo flessibile e accessibile per iniziare o fare progredire una carriera nel campo dello sviluppo web che è molto richiesto. In edX riteniamo che le certificazioni W3Cx permetteranno a chiunque di promuovere le proprie competenze nello sviluppo Web front-end".</p>
    <p>Il corso introduttivo di JavaScript è uno dei cinque corsi necessari per il programma di <a target="_blank" href="https://www.edx.org/professional-certificate/front-end-web-developer-9">Certificazione professionale “Front-End Web Developer“</a> ed è possibile <a target="_blank"
        href="https://www.edx.org/course/javascript-introduction-w3cx-js-0x">iscriversi</a> da oggi. Sono aperte anche le registrazioni per gli altri corsi richiesti dal programma: <a target="_blank" href="https://www.edx.org/course/html5-css-fundamentals-w3cx-html5-0x">HTML5&amp;CSS Fundamentals</a>, <a target="_blank" href="https://www.edx.org/course/css-basics-w3cx-css-0x">CSS Basics</a>, <a target="_blank" href="https://www.edx.org/course/html5-coding-essentials-w3cx-html5-1x-2">HTML5 Coding Essentials and Best Practices</a> e <a target="_blank" href="https://www.edx.org/course/html5-apps-games-advanced-techniques-w3cx-html5-2x">HTML5 Apps and Games: Advanced Techniques</a>. </p>
    <p>Le nuove offerte di formazione del W3C sono descritte in dettaglio nel <a target="_blank" href="https://w3cx.org">sito web W3Cx</a>, dove vengono presentate anche le <a target="_blank" href="https://w3cx.org/#stories">storie di alcuni partecipanti</a>. <br>
      "Gli studenti ci dicono che grazie ai corsi del W3C da loro seguiti le loro prospettive di carriera sono eccellenti, abbiano essi appena iniziato la loro vita professionale o intrapreso un nuovo capitolo” ha dichiarato Marie-Claire Forgue, responsabile della formazione presso il W3C. “I corsi W3Cx su HTML5 ricevono sistematicamente le valutazioni più alte da parte degli studenti. Gli standard di qualità del W3C per i contenuti e l'insegnamento sono fattori che gli studenti citano costantemente nelle loro recensioni."</p>
    <h2>Il World Wide Web Consortium</h2>
    <p>La missione del World Wide Web Consortium (W3C) è quella di portare il Web al suo pieno potenziale, creando standard tecnici e linee guida per garantire che il Web rimanga aperto, interoperabile e accessibile per tutti in tutto il mondo. Gli standard HTML5 e CSS del W3C sono le tecnologie fondamentali su cui vengono costruiti tutti i siti Web. Per il suo lavoro volto a rendere più accessibili i video online mediante didascalie e sottotitoli, il W3C ha ricevuto un "Emmy Award" nel 2016.</p>
    <p>La visione "One Web" del W3C riunisce migliaia di tecnici specializzati che rappresentano più di 400 organizzazioni membri e decine di settori industriali. Sul piano organizzativo, il W3C è gestito congiuntamente da <a href="http://www.csail.mit.edu/">MIT Computer Science and Artificial Intelligence Laboratory</a> (MIT CSAIL), negli Stati Uniti, <a href="https://www.ercim.eu/">European Research Consortium for Informatics and Mathematics</a> (ERCIM), con sede in Francia, <a href="http://www.keio.ac.jp/">Keio University</a>, in Giappone, e <a href="http://ev.buaa.edu.cn/">Beihang University</a>, in Cina. Per maggiori informazioni, vedere <a href="https://www.w3.org/">https://www.w3.org/</a></p>
<p><em>Fine del comunicato stampa</em></p>
    <h2>Contatti per Media</h2>
    <p>Karen Myers, W3C &lt;<a href="mailto:w3t-pr@w3.org">w3t-pr@w3.org</a>&gt;
      <br>
      Mobile: 1.978.502.6218</p>
