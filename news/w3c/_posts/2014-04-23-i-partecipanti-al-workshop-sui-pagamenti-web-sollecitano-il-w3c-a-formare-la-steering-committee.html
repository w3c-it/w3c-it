---
title: "I Partecipanti al Workshop sui Pagamenti Web sollecitano il W3C a formare la Steering Committee"
date: 2014-04-23
layout: page
categories: w3c
---
<p>Oggi il W3C ha pubblicato il suo <a href="http://www.w3.org/2013/10/payments/final_report.html">report</a> sul <a href="http://www.w3.org/2013/10/payments/">Workshop di Marzo su Web e Pagamenti</a>. Pi&#249; di 100 persone tra settore bancario, fornitori di servizi di pagamento, fornitori di valute virtuali, istituzioni finanziarie, settore del mobile, fornitori di browser, regolatori di pagamenti, e organismi di standardizzazione dei pagamenti si sono incontrati per discutere i casi d'uso dei pagamenti via Web, i requisiti di business e le priorit&#224; di standardizzazione.</p><p>Durante la loro <a href="http://www.w3.org/2013/10/payments/agenda.html">agenda</a> di due giorni hanno affrontato questioni quali come possono essere meglio abilitati sul Web entrambi i modelli di legacy business e i nuovi modelli di business che implicano il pagamento? Quali sono gli ostacoli principali ai pagamenti su Web senza soluzione di continuit&#224;? sui dispositivi mobili? Cosa possiamo fare per facilitare le transazioni globali rispettando le leggi locali, le regole e i modelli esistenti di business e quelli nuovi?</p><p>I partecipanti hanno registrato <a href="http://www.w3.org/2013/10/payments/final_report.html#output">i risultati principali</a> della riunione, inclusa una raccomandazione che il W3C stabilisca uno &#8220;steering group&#8221; (un Gruppo di Interesse W3C) per formulare una strategia e una guida sui Pagamenti Web, inclusi i lavori esistenti al W3C e potenziali nuovi lavori. Il W3C invita ad esprimere interesse circa lo sviluppo di questo steering group. Per maggiori informazioni, contattare <a href="mailto:boyera@w3.org">St&#233;phane Boyera</a>.</p>
