---
title: "Sir Tim Berners-Lee, inventore del World Wide Web ricever&agrave; il Turing Award"
description: >
  L'ACM (Association for Computing Machinery) ha nominato oggi Sir Tim
  Berners-Lee, inventore del Web e direttore del World Wide Web
  Consortium, destinatario dell'ACM A.M. Turing Award 2016.
en_title: "Sir Tim Berners-Lee, Inventor of the World Wide Web, to receive the ACM A.M. Turing Award"
en_url: https://www.w3.org/2017/04/pressrelease-tbl-turing-award.html.en
date: 2017-04-04
permalink: /:categories/:year/:title
categories: pr
layout: pr
---
<p class="logo"><a href="http://amturing.acm.org/"><img src="https://www.w3.org/2017/04/acm-turing-award.png" alt="logo ACM" height="150"></a><a href="https://www.w3.org/People/Berners-Lee/"><img src="https://www.w3.org/2017/04/Timbl-medium.jpg" alt="picture of Tim Berners-Lee" height="150"></a></p>

[https://www.w3.org/](https://www.w3.org/) — 4 aprile 2017 - L'ACM (Association for Computing Machinery) ha nominato oggi Sir Tim Berners-Lee, inventore del Web e direttore del World Wide Web Consortium, destinatario dell'ACM A.M. Turing Award 2016.

L'[ACM Turing Award](https://en.wikipedia.org/wiki/Turing_Award) è considerato il più alto riconoscimento nel campo delle scienze informatiche e a volte è indicato come il "Premio Nobel dell'informatica." Il premio prende il nome dallo scienziato britannico [Alan Turing](https://en.wikipedia.org/wiki/Alan_Turing) che è conosciuto come il fondatore dell'informatica teorica e dell'intelligenza artificiale, così come per lo sviluppo della macchina di Turing, considerato un modello di computer per uso generale.

Sir Tim riceve questo premio per aver inventato il World Wide Web, il primo browser web, e i protocolli e gli algoritmi fondamentali che permettono al Web di crescere in scala. Considerata una delle innovazioni informatiche più influenti nella storia, il World Wide Web è l'infrastruttura tecnica della società ed è già diventata la piattaforma di connettività universale.

Sir Tim ha osservato: “E' un onore ricevere il premio Turing ed essere inclusi in un gruppo cosi straordinario insieme agli altri vincitori. Sono anche onorato di essere collegato ad Alan Turing. I miei genitori, che hanno lavorato al Manchester/Ferranti Mark I [1], conoscevano Turing quando erano a Manchester. Egli cambiò tutto: facendo notare che i computer sono tutti equivalenti, lanciò una sfida a tutti coloro che li programmavano: ciò che è possibile per i computer viene limitato solo dalla nostra immaginazione “.

Dopo il suo lavoro per inventare il web,  nel 1994 Sir Tim fondò il World Wide Web Consortium (W3C), un organismo per gli standard per il Web che sviluppa tecnologie interoperabili (specifiche, linee guida, software e strumenti).

La creazione di Sir Tim, la tutela degli elementi costitutivi del Web e le norme su cui si fonda, vengono ora portati avanti nel W3C. La missione del W3C e dei suoi membri è quella di portare il Web al massimo del suo potenziale e gli standard per il web sono fondamentali per lo sviluppo del web e per il suo utilizzo.

Jeff Jaffe, CEO di W3C, ha dichiarato: “Il Web ha avuto un enorme impatto sul mondo, trasformando ogni parte della società: il nostro modo di comunicare, il nostro modo di imparare, il nostro modo di acquisire informazioni il nostro modo di dedicarci al commercio. L'elevata visione di Tim di ciò che era possibile nel mondo è ancorata sui contributi innovativi all'informatica - che è ciò che viene riconosciuto dal premio Turing. E 'un grande onore lavorare con Tim e vedere la sua leadership costante nella tecnologia, nella società, e l'impegno affinche' il Web sia aperto.”

Sir Tim formalmente ricevera' il Premio Turing il 24 giugno 2017 al banchetto degli ACM Awards che segna i “50 anni del premio Turing”, a San Francisco in California.

[1] Il Manchester/Ferranti Mark I è stato il primo computer commerciale disponibile su larga scala.


## Tim Berners-Lee

Laureatosi presso l'Università di Oxford, [Sir Tim Berners-Lee](https://www.w3.org/People/Berners-Lee/) ha inventato il World Wide Web nel 1989 al CERN. Ha coniato il nome di "World Wide Web", ha scritto il primo server World Wide Web, "httpd", e il primo programma client (un browser e un editor), "WorldWideWeb," nell'ottobre 1990. Ha scritto la prima versione del linguaggio di formattazione di documenti con possibilità di collegamenti ipertestuali, noto come HTML (HyperText Markup Language). Con la grande diffusione della tecnologia Web le sue specifiche iniziali per gli URI, HTTP e HTML sono state affinate e discusse all'interno di gruppi più grandi.

Sir Tim è il direttore del [World Wide Web Consortium](https://www.w3.org/) (W3C) e un direttore della [World Wide Web Foundation](http://webfoundation.org/) che lavora per far progredire l'Open Web come bene pubblico e come diritto umano fondamentale. Inoltre, è professore presso il Laboratory for Computer Science and Artificial Intelligence (CSAIL) presso il Massachusetts Institute of Technology (MIT), dove è co-leader del [Decentralized Information Group](http://dig.csail.mit.edu/) (DIG) e conduce ricerche sul ri-decentramento del Web. Egli è anche professore presso l'Università di Oxford, nonché il presidente e fondatore dell'[Open Data Institute](http://odi.org/) (ODI) a Londra.



## L'ACM A.M. Turing Award

L'[A.M. Turing Award](http://amturing.acm.org/) prende il nome da Alan M. Turing, il matematico britannico che articolò i fondamenti matematici e limiti dell'informatica, e che contribui' in modo chiave alla crittoanalisi Alleata del cifrario Enigma durante la seconda guerra mondiale. Fin dalla sua istituzione nel 1966, il premio Turing ha onorato gli informatici e gli ingegneri informatici che hanno creato i sistemi e le basi teoriche di fondo che hanno fatto avanzare il settore delle tecnologie dell'informazione.


# Il World Wide Web Consortium

La missione del World Wide Web Consortium (W3C) è quello di portare il Web al suo massimo potenziale attraverso la creazione di standard tecnici e linee guida che assicurino che il Web rimanga aperto, accessibile e interoperabile per tutti in tutto il mondo. Il W3C sviluppa specifiche ben note, come HTML5, CSS e Web Open Platform, e lavora sulla sicurezza e sulla privacy, il tutto fatto allo scoperto e reso disponibile gratuitamente e nell'ambito della politica unica dei brevetti W3C. Per il suo lavoro volto a rendere i video on-line più accessibili mediante didascalie e sottotitoli, il W3C ha ricevuto un Emmy Award nel 2016.

La visione "One Web" del W3C riunisce migliaia di tecnici dedicati che rappresentano più di 400 [organizzazioni membre](https://www.w3.org/Consortium/Member/List) e decine di settori industriali. Il W3C è ospitato congiuntamente dal [Computer Science and Artificial Intelligence Laboratory del MIT](http://www.csail.mit.edu/) (MIT CSAIL) negli Stati Uniti, il [Consorzio Europeo di Ricerca in Informatica e Matematica](http://www.ercim.eu/) (ERCIM) con sede in Francia, l'[Università di Keio](http://www.keio.ac.jp/) in Giappone e l'[Università di Beihang](http://ev.buaa.edu.cn/) in Cina. Per ulteriori informazioni, vedere [https://www.w3.org/](https://www.w3.org/).

# Contatti per Media

Karen Myers, W3C <[w3t-pr@w3.org](w3t-pr@w3.org)><br />
Mobile: 1.978.502.6218


Jim Ormond, ACM Communications <[ormond@hq.acm.org](ormond@hq.acm.org)> <br />
Phone: 1.212.626.0505
