indice <#toc>
------------------------------------------------------------------------
W3C <http://www.w3.org/>
I possibili errori presenti in questo documento, dovuti alla traduzione,
sono di responsabilità del traduttore e non sono in alcun modo
imputabili al W3C. Per qualsiasi commento riguardo la traduzione
rivolgersi a Patrizia Andronico <mailto:patrizia.andronico@iat.cnr.it>.
L'unica versione ufficiale di questo documento è la versione originale
in inglese: http://www.w3.org/TR/2000/REC-xhtml1-20000126)


  XHTML^™ 1.0: Extensible HyperText Markup Language


    Una riformulazione di HTML 4 in XML 1.0


      W3C Recommendation 26 January 2000

Questa versione (in inglese):
    http://www.w3.org/TR/2000/REC-xhtml1-20000126
(Postscript version <http://www.w3c.it/A%7C/DataTempXHTML/xhtml1.ps>,
PDF version <http://www.w3c.it/A%7C/DataTempXHTML/xhtml1.pdf>, ZIP
archive <http://www.w3c.it/A%7C/DataTempXHTML/xhtml1.zip>, or Gzip'd TAR
archive <http://www.w3c.it/A%7C/DataTempXHTML/xhtml1.tgz>)
Ultima versione (in inglese):
    http://www.w3.org/TR/xhtml1
Precedente versione (in inglese):
    http://www.w3.org/TR/1999/PR-xhtml1-19991210
Autori:
    Vedi acknowledgements <#acks>.

Copyright <http://www.w3.org/Consortium/Legal/ipr-notice#Copyright>
©2000 W3C <http://www.w3.org/>^® (MIT <http://www.lcs.mit.edu/>, INRIA
<http://www.inria.fr/>, Keio <http://www.keio.ac.jp/>), All Rights
Reserved. W3C liability
<http://www.w3.org/Consortium/Legal/ipr-notice#Legal_Disclaimer>,
trademark
<http://www.w3.org/Consortium/Legal/ipr-notice#W3C_Trademarks>, document
use <http://www.w3.org/Consortium/Legal/copyright-documents-19990405>
and software licensing
<http://www.w3.org/Consortium/Legal/copyright-software-19980720> rules
apply.


------------------------------------------------------------------------


    Riassunto

Questa specifica definisce XHTML 1.0, una riformulazione di HTML 4 come
applicazione XML 1.0, e le tre DTD corrispondenti a quelle definite in
HTML 4. La semantica degli elementi e dei loro attributi è definita
nella Raccomandazione del W3C per HTML 4. Tale semantica fornisce la
base per future estensioni di XHTML. La compatibilità con gli user agent
esistenti è possibile seguendo un piccolo insieme di regole.


    Stato di questo documento

/Questa sezione descrive lo stato di questo documento al momento della
sua pubblicazione. Altri documenti possono sostituire questo documento.
L'ultima versione di questa serie di documenti si trova al W3C./

Questo documento è stato rivisto dai Membri del W3C e da altre parti
interessate ed è stato approvato dal Direttore come una Raccomandazione
del W3C. E' un documento stabile e può essere usato come materiale di
riferimento o citato da un altro documento come una normativa di
riferimento. L'obiettivo del W3C nel fare le Raccomandazioni è quello di
richiamare l'attenzione alle specifiche e di promuovere la loro più
ampia diffusione. Questo aumenta la funzionalità e l'interoperabilità
del Web.

Questo documento è stato prodotto come parte del W3C HTML Activity
<http://www.w3.org/MarkUp/>. Gli scopi del HTML Working Group
<http://www.w3.org/MarkUp/Group/> /(members only
<http://cgi.w3.org/MemberAccess/>)/ sono discussi nel HTML Working Group
charter <http://www.w3.org/MarkUp/Group/HTMLcharter> /(members only
<http://cgi.w3.org/MemberAccess/>)/.

Un elenco delle attuali Raccomandazioni del W3C e di altri documenti
tecnici è reperibile all'indirizzo http://www.w3.org/TR.

La discussione pubblica sulle caratteristiche dell'HTMLsi ha attraverso
la mailing list www-html@w3.org <mailto:www-html@w3.org> (archivio
<http://lists.w3.org/Archives/Public/www-html/>).

Per favore, riportate gli errori presenti in questo documento a
www-html-editor@w3.org <mailto:www-html-editor@w3.org>.

Una lista degli errori noti di questa specifica si trovano a
http://www.w3.org/2000/01/REC-xhtml1-20000126-errata (in inglese).


    Contenuto

  * 1. Cosa èXHTML? <#xhtml>
      o 1.1 Cosa è HTML 4? <#html4>
      o 1.2 Cosa è XML? <#xml>
      o 1.3 Perchè la necessità di XHTML? <#why>
  * 2. Definizioni <#defs>
      o 2.1 Terminologia <#terms>
      o 2.2 Termini generali <#general>
  * 3. Definizione Normativa di XHTML 1.0 <#normative>
      o 3.1 Conformità del Documento <#docconf>
      o 3.2 Conformità degli User Agent <#uaconf>
  * 4. Differenze con HTML 4 <#diffs>
  * 5. Compatibilità <#issues>
      o 5.1 Tipi di media di Internet <#media>
  * 6. Direzioni future <#future>
      o 6.1 Modularizzare HTML <#mods>
      o 6.2 Sottoinsiemi e estensibilità <#extensions>
      o 6.3 Profili del documento <#profiles>
  * Appendix A. DTD <#dtds>
  * Appendix B. Incompatibilità tra gli elementi <#prohibitions>
  * Appendix C. Linee guida per la compatibilità con HTML <#guidelines>
  * Appendix D. Ringraziamenti <#acks>
  * Appendix E. Riferimenti <#refs>


  1. Cosa è XHTML?

XHTML è una famiglia di attuali e futuri tipi di documenti che
riproduce, ingloba ed estende l'HTML  4 [HTML] <#ref-html4>. I tipi di
documenti della famiglia XHTML si basano su XML, e sono disegnati
fondamentalmente per poter lavorare insieme agli user agent basati su
XML. I dettagli di questa famiglia e della sua evoluzione sono discussi
nella sezione Direzioni future <#future>.

XHTML 1.0 (questa specifica) è il primo tipo di documento della famiglia
XHTML. E' una riformulazione dei tre tipi di documento HTML 4 come
applicazioni di XML 1.0 [XML <#ref-xml>]. Il suo scopo è quello di
essere usato come linguaggio di contenuto che sia contemporaneamente
conforme a XML e che operi con gli user agent in conformità a HTML 4,
nel caso in cui vengano seguite alcune semplici linee guida
<#guidelines>. Gli sviluppatori che migrano le loro applicazioni verso
XHTML 1.0 avranno i seguenti vantaggi:

  * i documenti XHTML sono conformi a XML. In quanto tali sono
    facilmente visualizzati, editati e validati con i tool standard di XML.
  * i documenti XHTML possono essere scritti per funzionare in modo
    uguale o migliore di quanto facessero prima con gli user agent
    conformi a HTML 4, così come nei nuovi user agent conformi a XHTML 1.0.
  * i documenti XHTML possono utilizzare applicazioni (per esempio
    script e applet) che si basano sia sul Document Object Model di HTML
    sia su quello di XML [DOM <#ref-dom>]
  * poichè si ha una evoluzione della famiglia XHTML, i documenti
    conformi a XHTML 1.0 saranno sempre più pronti per interagire
    all'interno e con diversi ambienti XHTML.

La famiglia XHTML è il prossimo passo nell'evoluzione di Internet.
Passando oggi a XHTML, gli sviluppatori possono entrare nel mondo XML
con tutti i benefici che si aspettano, assicurandosi la compatibilità
con gli user agent attuali e futuri.


    1.1 Cosa è HTML 4?

HTML 4.0 [HTML <#ref-html4>] è una applicazione SGML (Standard
Generalized Markup Language) conforme allo Standard Internazionale ISO
8879, e viene considerato da tutti il linguaggio standard per le
pubblicazioni del World Wide Web.

SGML è un linguaggio per descrivere linguaggi di markup, in particolare
per quelli usati nello scambio di documenti elettronici, sviluppo e
pubblicazione di documenti. HTML è un esempio di linguaggio definito in
SGML.

SGML viene usato dalla metà degli anni '80 ed è rimasto abbastanza
stabile. La maggior parte della sua stabilità si deve al fatto che il
linguaggio è ricco di caratteristiche e flessibile. La flessibilità,
comunque, ha il suo prezzo, e questo prezzo è l'alto livello di
complessità che ha inibito l'uso di questo linguaggio in diversi
ambienti, incluso il World Wide Web.

L'HTML, così come fu concepito originariamente, era un linguaggio per lo
scambio di documenti scientifici e tecnici, adatto per essere usato da
persone non specializzate nel trattamento di documenti. L'HTML ha
risolto il problema della complessità dell'SGML specificando un piccolo
insieme di tag strutturali e semantici adatti alla realizzazione di
semplici documenti. Inoltre, per semplificare la struttura del
documento, l'HTML ha aggiunto un supporto per l'ipertestualità. In
seguito sono state aggiunte le capacità multimediali.

In pochissimo tempo l'HTML è diventato largamente popolare e rapidamente
ha superato il suo scopo originale. Fin dagli inizi dell'HTML c'è stata
una continua invenzione di nuovi elementi da usare all'interno dell'HTML
(come uno standard) e per adattarlo ad un mercato verticale altamente
specializzato. Questa pletora di nuovi elementi ha portato a problemi di
compatibilità per i documenti nelle diverse piattaforme.

Dato il rapido proliferarsi dell'eterogenità sia del software che delle
piattaforme, è chiaro che l'adeguatezza dell'HTML 'classico' per l'uso
su queste piattaforme è in qualche modo limitato.


    1.2 Cosa è XML?

XML è l'abbreviazione di Linguaggio Estensibile di Markup ed è
l'acronimo dell'espressione inglese Extensible Markup Language [XML
<#ref-xml>].

XML è stato concepito come un mezzo per riguadagnare la potenzialità e
la flessibilità di SGML eliminando la maggior parte della sua
complessità. Nonostante sia la forma ristretta di SGML, XML conserva
gran parte della potenza e della ricchezza di SGML, mantenendo ancora
tutte le caratteristiche comunemente usate da SGML.

Conservando tali caratteristiche, XML rimuove le caratteristiche più
complesse di SGML che rendevano difficile e costosa la creazione e il
disegno di software appropriato.


    1.3 Perchè la necessità di XHTML?

I benefici del passaggio a XHTML 1.0 vengono descritti di seguito. In
generale alcuni di questi sono:

  * Gli sviluppatori di documenti e i disegnatori di user agent sono
    costantemente alla scoperta di modi nuovi per esprimere le loro idee
    attraverso nuovi marcatori. In XML è relativamente semplice
    intodurre nuovi elementi o aggiungere attributi agli elementi. La
    famiglia XHTML è stata concepita per accogliere queste estensioni
    attraverso moduli XHTML e tecniche per lo sviluppo di nuovi moduli
    conformi ad XHTML (descritti nella futura specifica di
    Modularizzazione di XHTML). Questi moduli permetteranno la
    combinazione di insiemi di caratteristiche nuove ed esitenti durante
    la creazione del contenuto così come il disegno di nuovi user agent.
  * Costantemente vengono prodotte nuove forme di accesso ad Internet.
    Alcune stime indicano che nell'anno 2002 il 75% dei documenti
    visibili su Internet saranno sviluppati da queste piattaforme
    alternative. La famiglia XHTML è stata concepita tenendo conto della
    interoperabilità con gli user agent generali. Attraverso un nuovo
    user agent e un nuovo meccanismo di specifica del documento, i
    server, i proxies e gli user agent potranno realizzare una migliore
    trasformazione del contenuto. In ultimo, sarà possibile sviluppare
    contenuto conforme a XHTML che sia utilizzabili da tutti gli user
    agent conformi a XHTML.


  2. Definizioni


    2.1 Terminologia

In questa specifica vengono usati i termini che seguono. Tali termini
estendono le definizioni presenti in [RFC2119] <#ref-rfc2119> basandosi
su definizioni simili in ISO/IEC 9945-1:1990 [POSIX.1] <#ref-posix>:

Definito per l'implementazione (Implementation-defined)
    Un valore o un comportamento si dice definito per l'implementazione
    quando viene lasciata alla stessa implementazione il compito di
    definire (e documentare) i requisiti corrispondenti per una
    costruzione corretta del documento.
Può (May)
    Rispettando l'implementazione, la parola "may" deve essere
    interpretata come una caratteristica futura che non viene richiesta
    in queste specifiche ma che può essere fornita. Rispettando la
    Conformità del Documento <#docconf>, la parola "may" significa che
    le caratteristiche opzionali non devono essere usate. Il termine
    "optional" ha la stessa definizione di "may".
Deve (Must)
    In queste specifiche, la parola "must" deve essere interpretata come
    un requisito obbligatorio dell'implementazione o della Stretta
    Conformità dei Documenti XHTML, a seconda del contesto. Il termine
    "shall" ha la stessa definizione di "must".
Riservato (Reserved)
    Si riferisce ad una valore o ad un comportamento che non è
    specificato e il cui uso non è neppure ammesso dalla Conformità dei
    Documenti nè deve essere supportato dagli User Agent Conformi.
Dovrebbe (Should)
    Rispettando l'implementazione, la parola "should" deve essere
    interpretata come una raccomandazione per l'implementazione, ma non
    come un requisito. Rispettando i documenti, la parola "should" deve
    essere interpretata come una raccomandazione pratica per la
    programmazione dei documenti e un requisito per la Stretta
    Conformità dei Documenti XHTML.
Ammesso (Supported)
    Alcune strutture in queste specifiche sono opzionali. Se alcune di
    queste vengono supportate, il loro comportamento sarà quello
    indicato in queste specifiche.
Non specificato (Unspecified)
    Quando un valore o un comportamento non è determinato, le specifiche
    non definiscono requisiti di portabilità sull'implementazione
    neanche quando si deve analizzare un documento che usi tale
    struttura. Un documento che richiede uno specifico comportamento in
    questa situazione, invece di tollerare qualsiasi comportamento
    nell'uso di questa struttura, non sarà un Documento Strettamente
    Conforme a XHTML.


    2.2 Termini generali

Attributo
    Un attributo è un parametro ad un elemento dichiarato nella DTD. Il
    tipo di un attributo e il suo insieme di valori, compreso un
    possibile valore di default, vengono definiti nella DTD.
DTD
    Una DTD, o definizione di tipo di documento, è una collezione di
    dichiarazioni XML che. come collezione, definisce la struttura
    legale, gli elementi, e gli attributi che sono disponibili per l'uso
    in un documento che soddisfa la DTD.
Documento
    Un documento è un flusso di dati che, dopo essere stato combinato
    con altri flussi di dati a cui fa riferimento, viene strutturato in
    modo che porta le informazioni contenute all'interno degli elementi
    organizzati come definito nella DTD associata. Vedere I Requisiti di
    Conformità dei Documenti <#docconf> per maggiori informazioni.
Elemento
    Un elemento è una unità strutturale di un documento dichiarato
    nella DTD. Il modello del contenuto dell'elemento viene definito
    nella DTD e la semantica addizionale può essere definita nella
    descrizione commentata dell'elemento.
Funzionalità
    Le funzionalità comprendono gli elementi, gli attributi, e la
    semantica associata con questi elementi e attributi. Una
    implementazione che supporti questa funzionalità deve fornire le
    strutture necessarie.
Implementazione
    Una implementazione è un sistema che fornisce un insieme
    di strutture e servizi che supporti queste specifiche. Vedere User
    Agent Conformance <#uaconf> per maggiori informazioni.
Analisi (Parsing)
    Il parsing è l'azione secondo cui un documento viene analizzato, e
    l'informazione contenuta all'interno del documento viene filtrata
    nel contesto degli elementi in cui l'informazione è strutturata.
Presentazione (Rendering)
    Rendering è l'azione secondo cui l'informazione viene presentata
    all'interno di un documento. Questa presentazione viene fatta nella
    forma più appropriata rispetto all'ambiente (esempio: uditiva,
    visiva, per la stampa).
User Agent
    Uno user agent è una implementazione che ricerca e processa i
    documenti XHTML. Vedi Conformità degli User Agent (User Agent
    Conformance <#uaconf>) per maggiori informazioni.
Validazione
    La validazione è un processo secondo cui i documenti vengono
    verificati rispetto alla DTD associata, assicurando che la loro
    struttura, l'uso degli elementi, e l'uso degli attributi sia
    consistente con le definizioni nella DTD.
Ben-formato
    Un documento è ben formato quando la sua struttura è in accordo con
    le regole definite nella Sezione 2.1
    <http://www.w3.org/TR/REC-xml#sec-well-formed> della Raccomandazione
    XML 1.0 [XML <#ref-xml>]. Principalmente questa definizione indica
    che gli elementi, delimitati dai loro tag iniziale e finale, sono
    annidati in maniera corretta uno dentro l'altro.


  3. Definizione Normativa di XHTML 1.0


    3.1 Conformità del Documento

Questa versione di XHTML fornisce una definizione di conformità stretta
dei documenti XHTML, che viene ristretta ai tag e agli attributi dello
spazio dei nomi di XHTML. Vedi Sezione 3.1.2 <#well-formed> per
informazioni sull'uso di XHTML con altri spazi di nomi, per esempio,
l'inclusione di metadati espressi in RDF all'interno di documenti XHTML.


      3.1.1 Documenti Strettamente Conformi

Un documento XHTML strettamente conforme è un documento che richiede
solo le strutture descritte come obbligatorie in queste specifiche.
Questi documenti devono rispettare tutti i seguenti punti:

 1. Deve essere validato rispetto ad una delle tre DTD presenti in
    Appendice A <#dtds>.
 2. L'elemento radice del documento deve essere |<html>|.
 3. L'elemento radice del documento deve indicare lo spazio dei nomi di
    XHTML usando l'attributo |xmlns| [XMLNAMES <#ref-xmlns>]. Lo spazio
    dei nomi per XHTML è definito in |http://www.w3.org/1999/xhtml|.
 4.

    All'interno del documento ci deve essere una dichiarazione di
    DOCTYPE prima dell'elemento radice. L'identificatore pubblico
    incluso nella dichiarazione di DOCTYPE si deve riferire ad una delle
    tre DTD presenti in Appendice A <#dtds> usando il corrispondente
    Identificatore Formale Pubblico. L'identificatore di sistema può
    essere cambiato per riflettere le convenzioni del sistema locale.

    <!DOCTYPE html 
         PUBLIC "-//W3C//DTD XHTML 1.0 Strict//EN"
         "DTD/xhtml1-strict.dtd">

    <!DOCTYPE html 
         PUBLIC "-//W3C//DTD XHTML 1.0 Transitional//EN"
         "DTD/xhtml1-transitional.dtd">

    <!DOCTYPE html 
         PUBLIC "-//W3C//DTD XHTML 1.0 Frameset//EN"
         "DTD/xhtml1-frameset.dtd">

Qui viene riportato un piccolo esempio di un documento XHTML.

<?xml version="1.0" encoding="UTF-8"?>
<!DOCTYPE html 
     PUBLIC "-//W3C//DTD XHTML 1.0 Strict//EN"
    "DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
  <head>
    <title>Virtual Library</title>
  </head>
  <body>
    <p>Moved to <a href="http://vlib.org/">vlib.org</a>.</p>
  </body>
</html>

Nota che in questo esempio viene inclusa la dichiarazione di XML. Una
dichiarazione XML come quella sopra non viene richiesta da tutti i
documenti XML. Si raccomanda fermamente agli autori di documenti XHTML
di usare le dichiarazioni XML in tutti i loro documenti. Questo tipo di
dichiarazione viene richiesta quando la codifica dei caratteri del
documento è un'altra rispetto a quella usata per default UTF-8 o UTF-16.


      3.1.2 Uso di XHTML con altri spazi di nomi

Lo spazio dei nomi XHTML può essere usato con altri spazi dei nomi XML
come viene indicato in [XMLNAMES] <#ref-xmlns>, sebbene questi documenti
non siano strettamente conformi ai documenti XHTML 1.0 come definito
sopra. Il lavoro futuro del W3C sarà nella direzione di specificare la
conformità per quei documenti che comprendono diversi spazi dei nomi.

L'esempio seguente mostra il modo in cui XHTML 1.0 può essere usato
insieme alle Raccomandazioni MathML:

<html xmlns="http://www.w3.org/1999/xhtml" xml:lang="en" lang="en">
  <head>
    <title>A Math Example</title>
  </head>
  <body>
    <p>The following is MathML markup:</p>
    <math xmlns="http://www.w3.org/1998/Math/MathML">
      <apply> <log/>
        <logbase>
          <cn> 3 </cn>
        </logbase>
        <ci> x </ci>
      </apply>
    </math>
  </body>
</html>

L'esempio seguente mostra il modo in cui i marcatori di XHTML possono
essere incorporati in un altro spazio dei nomi XML:

<?xml version="1.0" encoding="UTF-8"?>
<!-- initially, the default namespace is "books" -->
<book xmlns='urn:loc.gov:books'
    xmlns:isbn='urn:ISBN:0-395-36341-6' xml:lang="en" lang="en">
  <title>Cheaper by the Dozen</title>
  <isbn:number>1568491379</isbn:number>
  <notes>
    <!-- make HTML the default namespace for a hypertext commentary -->
    <p xmlns='http://www.w3.org/1999/xhtml'>
        This is also available <a href="http://www.w3.org/">online</a>.
    </p>
  </notes>
</book>


    3.2 Conformità degli User Agent

Uno user agent conforme deve rispettare tutti i seguenti punti:

 1. Per essere consistente con le Raccomandazioni di XML 1.0 [XML]
    <#ref-xml>, lo user agent deve analizzare e valutare un documento
    XHTML come "ben formato". Se lo user agent si dice validante, allora
    deve validare anche i documenti rispetto alla loro DTD in accordo
    con [XML] <#ref-xml>.
 2. Quando uno user agent afferma di supportare strutture <#facilities>
    definite all'interno di queste specifiche o richieste da queste
    specifiche attraverso le normative di riferimento, lo deve fare in
    modo consistente rispetto alla definizione di stuttura.
 3. Quando uno user agent processa un documento XHTML come un generico
    XML, dovrà riconoscere solo gli attributi di tipo |ID| come
    identificatori di frammento (per esempio l'attributo |id| nella
    maggior parte degli elementi XHTML).
 4. Se uno user agent incontra un elemento che non riconosce, deve
    presentare il contenuto di tale elemento.
 5. Se lo user agent incontra un attributo che non riconosce, deve
    completamente ignorare le specifiche dell'attributo (per esempio,
    l'attributo e i suoi valori).
 6. Se lo user agent incontra un valore di attributo che non riconosce,
    deve usare il valore di default dell'attributo.
 7. Se lo user agent incontra un riferimento ad una entità (diversa da
    quelle predefinite) per la quale lo user agent non ha processato
    nessuna dichiarazione (può succedere se la dichiarazione si trova in
    un sottoinsieme esterno che lo user agent non ha letto), l'entità
    deve essere presentata come i caratteri (iniziando con un ampersand,
    &, e finendo con un punto e virgola) che formano il riferimento alla
    entità.
 8. Quando viene presentato il contenuto, lo user agent che incontra
    caratteri o entità di tipo carattere che riconosce ma che non sa
    come presentare, dovrebbe visualizza il documento in modo tale che
    l'utente si accorga chiaramente che non è stata possibile una
    corretta presentazione.
 9. I seguenti caratteri vengono definiti in [XML] come caratteri di
    spazi bianchi:
      * Spazio (&#x0020;)
      * Tabulazione (&#x0009;)
      * Ritorno carrello (&#x000D;)
      * Line feed (&#x000A;)


    Il processore XML normalizza diversi sistemi di codice di fine linea
    in un singolo carattere di line-feed che viene passato
    all'applicazione. In aggiunta lo user agent XHTML deve trattare come
    spazi bianchi anche i seguenti caratteri:

      * Form feed (&#x000C;)
      * Zero-width space (&#x200B;)


    Negli elementi dove l'attributo 'xml:space' ha il valore 'preserve',
    lo user agent deve conservare intatti tutti i caratteri di spazi
    bianchi (fatta eccezione per i caratteri di spazi bianchi iniziali e
    finali che dovrebbero essere rimossi). In altri casi uno spazio
    bianco viene considerato secondo le seguenti regole:

      * Tutti gli spazi bianchi che circondano elementi in blocco
        dovrebbero essere rimossi.
      * I commenti vengono rimossi interamente e non hanno conseguenza
        sulla manipolazione di spazi bianchi. Un carattere di spazio
        bianco su entrambi i lati di un commento viene trattato come due
        caratteri di spazio bianco.
      * Gli spazi bianchi iniziale e finale dentro un elemento in blocco
        devono essere rimossi.
      * I caratteri di line feed all'interno di elementi in blocco
        devono essere convertiti in uno spazio (tranne quando
        l'attributo di 'xml:space' viene posto a 'preserve').
      * Una sequenza di caratteri di spazi bianchi deve essere ridotta
        ad un singolo carattere di spazio bianco (tranne quando
        l'attributo di 'xml:space' viene posto a 'preserve').
      * Rispetto alla presentazione, lo user agent dovrebbe visualizzare
        il contenuto in maniera appropriata al linguaggio secondo cui è
        scritto il contenuto stesso. Nelle lingue in cui la base di
        scrittura è il carattere latino, il carattere di spazio ASCII
        viene usato tipicamente sia come spazio grammaticale tra le
        parole che come spazio tipografico bianco; nelle lingue la cui
        scrittura è in relazione al Nagari (esempio Sanscrito, Thai,
        ecc.) i limiti tra le parole possono essere codificati usando il
        carattere 'space' ZW, ma non verranno visualizzati come
        caratteri tipografici di spazi bianchi; lingue con scritture di
        base araba possono codificare il carattere tipografico di spazio
        bianco con un carattere di spazio, ma possono anche usare il
        carattere spazio ZW per delimitare i limiti grammaticali
        'interni' (quelle che sembrano parole arabe per un lettore
        inglese normalmente comprendono più parole, per esempio
        'kitAbuhum'= 'kitAbu-hum' = 'libri loro' == i loro libri); e
        lingue di scrittura cinese normalmente non codificano questi
        identificatori nè usano spazi bianchi in questo modo.
    Gli spazi bianchi nel valore degli attributi vengono considerati in
    accordo a [XML] <#ref-xml>.


  4. Differenze con HTML 4

Poichè XHTML è un'applicazione XML, certi usi che erano perfettamente
legali in HTML 4.0 basato su SGML [HTML] <#ref-html4> devono essere
cambiati.


    4.1 I documenti devono essere ben formati

Ben-formato <#wellformed> è un concetto introdotto da [XML] <#ref-xml>.
Sostanzialmente questo significa che tutti gli elementi devono avere il
tag di chiusura o devono essere scritti in una forma speciale (come
descritto sotto), e che tutti gli elementi devono essere annidati.

Sebbene la sovrapposizione sia illegale in SGML, è stata ampiamente
tollerata dai browser esistenti.

 
*/CORRETTO: elementi annidati./*

<p>here is an emphasized <em>paragraph</em>.</p>

*/SBAGLIATO: elementi sovrapposti/*

<p>here is an emphasized <em>paragraph.</p></em>


    4.2 Gli elementi e i nomi degli attributi devono essere in lettere
    minuscole

I documenti XHTML devono usare lettere minuscole per tutti gli elementi
HTML e per i nomi degli attributi. Questa differenza è necessaria perchè
XML è sensibile alle minuscole e alle maiuscole, per esempio <li> e <LI>
sono tag diversi.


    4.3 Gli elementi non vuoti richiedono il tag di chiusura

In HTML 4.0 basato su SGML alcuni elementi potevano omettere il tag di
chiusura, in modo tale che gli elementi che seguivano implicavano tale
chiusura. Questa omissione non è permessa in XHTML basato su XML. Tutti
gli elementi, ad eccezione di quelli dichiarati come |EMPTY| nella DTD
devono avere un tag di chiusura.
 
*/CORRETTO: elementi chiusi/*

<p>here is a paragraph.</p><p>here is another paragraph.</p>

*/SBAGLIATO: elementi non chiusi/*

<p>here is a paragraph.<p>here is another paragraph.


    4.4 I valori degli attributi devono sempre essere compresi fra doppi
    apici

Tutti i valori degli attributi devono essere compresi fra doppi apici,
inclusi i valori numerici.
 
*/CORRETTO: valori di attributo tra doppi apici/*

<table rows="3">

*/SBAGLIATO: valori di attributo senza doppi apici/*

<table rows=3>


    4.5 Minimizzazione degli attributi

XML non supporta la minimizzazione degli attributi. I valori degli
attributi accoppiati devono essere scritti completamente. I nomi degli
attributi come |compact| e |checked| non possono essere presenti negli
elementi se non viene specificato il loro valore.
 
*/CORRETTO: attributi non minimizzati/*

<dl compact="compact">

*/SBAGLIATO: attributi minimizzati/*

<dl compact>


    4.6 Elementi vuoti

Gli elementi vuoti devono avere un tag di chiusura o il tag iniziale
deve terminare con |/>|. Per esempio |<br/>| o |<hr></hr>|. Vedere HTML
Compatibility Guidelines <#guidelines> per informazioni sul modo con cui
poter assicurare la compatibilità retroattiva con gli user agent di HTML 4.
 
*/CORRETTO: tag vuoto chiuso/*

<br/><hr/>

*/SBAGLIATO: tag vuoto non chiuso/*

<br><hr>


    4.7 La manipolazione di spazi bianchi nei valori degli attributi

Nei valori degli attributi, gli user agent elimineranno gli spazi
bianchi iniziali e finali dai valori degli attributi e sostituiranno la
sequenza di uno o più spazi bianchi (compreso il salto di linea) con un
singolo spazio tra le parole (un carattere di spazio ASCII per le
scritture di tipo occidentale). Vedere la Sezione 3.3.3
<http://www.w3.org/TR/REC-xml#AVNormalize> di [XML] <#ref-xml>.


    4.8 Gli elementi Script e Style

In XHTML gli elementi script e style vengono dichiarati come se avessere
un contenuto di tipo |#PCDATA|. Come risultato|<| e |&| verranno
trattati come inizio del marcatore, e entità quali |&lt;| e |&amp;|
saranno riconosciute come entità di riferimento dal processore XML
rispettivamente come |<| e |&. |Racchiudere il contenuto dell'elemento
script o style dentro una sezione marcata |CDATA| evita il processamento
di queste entità.

<script>
 <![CDATA[
 ... unescaped script content ...
 ]]>
 </script>

Le sezioni |CDATA| vengono riconosciute dal processore XML e appaiono
come nodi nel Modello dell'Oggetto di Documento, vedi Section 1.3
<http://www.w3.org/TR/REC-DOM-Level-1/level-one-core.html#ID-E067D597>
delle Raccomandazioni DOM Livello 1 [DOM] <#ref-dom>.Una alternativa è
quella di usare documenti esterni per gli script e gli style.


    4.9 Esclusioni dell'SGML

L'SGML dà allo scrittore di una DTD la possibilità di impedire che
specifici elementi siano annidati in altri elementi. Queste proibizioni
(chiamate "esclusioni") non sono possibili in XML.

Per esempio, la DTD Stretta di HTML 4 proibisce l'annidamento di un
elemento '|a|' dentro un altro elemento '|a|' a qualsiasi profondità.
Non è possibile dettagliare**tale proibizione in XML. Anche se queste
proibizioni non possono essere definite in una DTD, certi elementi non
dovrebbero essere annidati. Un elenco di questi elementi e degli
elementi che non dovrebbero essere annidati con loro si trova nella
normativa in Appendix B <#prohibitions>.


    4.10 Gli elementi con attributi 'id' e 'name'

HTML 4 definisce l'attributo |name| per gli elementi |a|, |applet|,
|form|, |frame|, |iframe|, |img|, e |map|. HTML 4 introduce anche
l'attributo |id|. Entrambi questi attributi sono disegnati per essere
usati come identificatori di frammenti di informazioni.

In XML gli identificatori di frammenti sono di tipo |ID|, e ci può
essere un solo attributo di tipo |ID| per elemento. Quindi, in XHTML 1.0
l'attributo |id| viene definito di tipo |ID|. Con l'obiettivo di
assicurare che i documenti XHTML 1.0 siano documenti XML ben-formati, i
documenti XHTML 1.0 DEVONO usare l'attributo |id| quando definiscono gli
identificatori di frammento, compreso con elementi che storicamente
usavano anche un attributo |name|. Vedere HTML Compatibility Guidelines
<#guidelines> per informazioni su come assicurare la compatibilità
retroattiva delle ancore quando si servono di documenti XHTML come media
di tipo |text/html|.

Nota che in XHTML 1.0 l'attributo |name| di questi elementi è
formalmente proibito e verrà rimosso nella futura versione di XHTML.


  5. Compatibilità: punti di attenzione

Sebbene non vi sia nessun obbligo per i documenti XHTML 1.0 per quanto
riguarda la compatibilità con gli user agent esistenti, in pratica
questo è facile da ottenere. Le linee guide per creare la compatibilità
dei documenti si trovano in Appendix C <#guidelines>.


    5.1 Tipi di Media di Internet

Al momento della pubblicazione di questa raccomandazione, il MIME
generale raccomandato per le applicazioni basate su XML è stato già deciso.

Comunque, i documenti XHTML che seguono le linee guida indicate in
Appendix C <#guidelines>, "Linee guida sulla compatibilità di HTML"
possono essere etichettati con il tipo di Media per Internet
"text/html", in quanto sono compatibili con la maggior parte dei browser
HTML. Questo documento non presenta nessuna raccomandazione
sull'etichetta MIME di altri documenti XHTML.


  6. Direzioni future

XHTML 1.0 fornisce le basi per una famiglia di tipi di documento che
estenderà e delimiterà XHTML per supportare un ampio insieme di nuovi
dispositivi e applicazioni, definendo moduli e specificando un
meccanismo per la combinazione di questi modelli. Questo meccanismo
permetterà l'estensione e la delimitazione di XHTML 1.0 in maniera
uniforme attraverso la definizione di nuovi moduli.


    6.1 Modularizzare HTML

Nel momento in cui XHTML si sposterà dallo user agent del tradizionale
desktop ad altre piattaforme, è chiaro che non tutti gli elementi di
XHTML saranno necessari in tutte le piattaforme. Per esempio un
dispositivo manuale o un telefono cellulare possono supportare solo un
sottoinsieme di elementi XHTML.

Il processo di modularizzazione spezza XHTML in una serie di piccoli
insiemi di elementi. Questi elementi possono essere ricombinati per
raggiungere i bisogni delle diverse comunità.

Questi moduli saranno definiti in un futuro documento del W3C.


    6.2 Sottoinsiemi e estensibilità

La modularizzazione si porta dietro molti vantaggi:

  * Fornisce un meccanismo formale per il sottoinsieme di XHTML.

  *   Fornisce un meccanismo formale per l'estensione di XHTML

  * . Semplifica la trasformazione tra i tipi di documenti.

  *   Promuove il riutilizzo di moduli in nuovi tipi di documenti.

     


    6.3 Profili del documento

Il profilo di un documento specifica la sintassi e la semantica di un
insieme di documenti. La conformità ad un profilo di documento fornisce
la base per garantire l'interoperabilità. Il profilo del documento
specifica le caratteristiche richieste per processare i documenti di
questo tipo, per esempio quale formato di immagine può essere usato, i
livelli di scripting, il supporto degli style sheet, e così via.

Per i designer dei prodotti questo permette di definire il proprio
profilo standard dei vari gruppi.

Per gli autori, questo permette di evitare di scrivere versioni
differenti dei documenti per diversi clienti.

Per gruppi speciali come i chimici, i medici o i matematici, questo
permette di costruire un profilo speciale usando elementi standard di
HTML insieme ad un gruppo di elementi appositamente disegnati per le
specifiche necessità.


  Appendice A. DTD

*Questa appendice è normativa.*

Queste DTD e gli insiemi di entità formano una parte normativa di questa
specifica. L'insieme completo dei file delle DTD insieme con la
dichiarazione XML e il Catalogo Aperto SGML è incluso nel file zip
<http://www.w3c.it/A%7C/DataTempXHTML/xhtml1.zip> di questa specifica.


    A.1 Definizione del Tipo di Documento

Queste DTD si avvicinano alle DTD di HTML 4. Verosimilmente quando
queste DTD verranno modularizzate, verrà adottato un modo di costruzione
delle DTD che corrisponda più strettamente a HTML 4.0.

    XHTML-1.0-Strict
    <http://www.w3c.it/A%7C/DataTempXHTML/DTD/xhtml1-strict.dtd>

    XHTML-1.0-Transitional
    <http://www.w3c.it/A%7C/DataTempXHTML/DTD/xhtml1-transitional.dtd>

    XHTML-1.0-Frameset
    <http://www.w3c.it/A%7C/DataTempXHTML/DTD/xhtml1-frameset.dtd>


    A.2 Insieme delle entità

Gli insiemi di entità di XHTML sono gli stessi di HTML 4, ma sono stati
modificati in modo da essere dichiarazioni di entità valide in XML 1.0.
Nota che l'entità per il segno dell'Euro (|&euro;| or |&#8364;| or
|&#x20AC;|) è stata definita come parte di caratteri speciali.

    Latin-1 characters
    <http://www.w3c.it/A%7C/DataTempXHTML/DTD/xhtml-lat1.ent>

    Special characters
    <http://www.w3c.it/A%7C/DataTempXHTML/DTD/xhtml-special.ent>

    Symbols <http://www.w3c.it/A%7C/DataTempXHTML/DTD/xhtml-symbol.ent>


  Appendix B. Limitazioni degli elementi

*Questa appendice è normativa.*

I seguenti elementi hanno limitazioni sugli elementi che possono essere
annidati (vedere la Sezione 4.9 <#h-4.9>). Questa proibizione si applica
a tutte le profondità di annidamento, cioè riguarda tutti gli elementi
discendenti.

|a|
    non può contenere altri elementi |a|.
|pre|
    non può contenere gli elementi |img|, |object|, |big|, |small|,
    |sub|, or |sup|
|button|
    non può contenere gli elementi |input|, |select|, |textarea|,
    |label|, |button|, |form|, |fieldset|, |iframe| or |isindex|
|label|
    non può contenere altri elementi |label|
|form|
    non può contenere altri elementi |form|


  Appendix C. Linee guida per la compatibilità con HTML

*Questa appendice è normativa.*

Questa appendice riassume le linee guida per gli autori che desiderano
che i loro documenti XHTML sia visualizzabili con gli user agent HTML
esistenti.


    C.1 Istruzioni per il processo

E' necessario sapere che le istruzioni di processo sono visualizzabili
con alcuni user agent. Nota comunque che quando la dichiarazione XML non
viene inclusa in un documento, il documento può usare solo il carattere
di default codificato da UTF-8 or UTF-16.


    C.2 Elementi vuoti

Includere uno spazio bianco prima della barra e della parentesi angolare
chiusa |/| e |>| di elementi vuoti, per esempio, |<br />|, |<hr />| e
|<img src="karen.jpg" alt="Karen" />|. Inoltre, usare la sintassi
minimizzata per i tag degli elementi vuoti, per esempio, |<br />|, dato
che la sintassi alternativa |<br></br>| permessa da XML dà risultati
imprevisti con molti user agent esistenti.


    C.3 Minimizzazione degli elementi e contenuto degli elementi vuoti

Data una istanza vuota di un elemento il cui modello di contenuto non è
|EMPTY| (per esempio, un titolo vuoto o un paragrafo) non usare la forma
mimimizzata (per esempio usa |<p> </p>| e non |<p />|).


    C.4 Style sheet e script incorporati

Usare style sheet esterni se questi usano i caratteri |<| or |&| or
|]]>| or |--|. Usare script esterni se questi usano i caratteri |<| or
|&| or |]]>| or |--|. Nota che i parser XML possono rimuovere il
contenuto dei commenti. Comunque, la pratica comune di "nascondere" gli
script e gli style sheet all'interno di commenti rende il documento
compatibile con le vecchie versioni di browser, ma non lo rende
funzionante con implementazioni basate su XML.


    C.5 Salto di linea all'interno dei valori dell'attributo

Evitare i salti di linea e i caratteri di spazi multipli all'interno dei
valori dell'attributo. Questi sono manipolati in maniera inconsistente
dagli user agent.


    C.6 Isindex

Non comprendere più di un elemento |isindex| nel documento |head|.
L'elemento |isindex| è sconsigliato in favore dell'elemento |input|.


    C.7 Gli attributi lang e xml:lang

Usare entrambi gli attributi |lang| and |xml:lang| quando si vuole
specificare il linguaggio di un elemento. Il valore dell'attributo
|xml:lang| ha la precedenza.


    C.8 Identificatori di frammenti

In XML gli URI [RFC2396 <#ref-rfc2396>] che terminano con gli
identificatori di frammenti della forma |"#foo"| non si riferiscono a
elementi con un attributo |name="foo"|; piuttosto si riferiscono a
elementi con un attributo definito del tipo |ID|, per esempio
l'attributo |id| in HTML 4. Molti client HTML esistenti non supportano
l'uso degli attributi di tipo |ID| in questo modo, quindi devono essere
sostituiti valori identici per entrambi questi attributi in modo da
assicurare una compatibilità futura e retroattiva (e.g., |<a id="foo"
name="foo">...</a>|).

Inoltre, poichè l'insieme dei valori permessi per gli attributi di tipo
|ID| è molto più piccolo di quelli per il tipo |CDATA|, il tipo
dell'attributo |name| è stato cambiato in |NMTOKEN|. Questo attributo è
limitato in modo tale che possa avere solo gli stessi valori del tipo
|ID|, o come la produzione |Name| in XML 1.0 Sezione 2.5, produzione 5.
Sfortunatamente questa limitazione non può essere espressa nella DTD di
XHTML 1.0. A causa di questo cambiamento, si deve avere molta attenzione
quando si convertono i documenti HTML esistenti. I valori di questi
attributi devono essere unici all'interno del documento, validi, ed ogni
riferimento a questi identificatori di frammenti (sia interni che
esterni) dovrebbe essere aggiornato in modo che i valori vengano
cambiati durante la conversione.

Notare, in fine, che XHTML 1.0 ha disapprovato l'uso dell'attributo
|name| degli elementi |a|, |applet|, |form|, |frame|, |iframe|, |img|, e
|map|, e sarà eliminato da XHTML nella versioni successive.


    C.9 Codifica dei caratteri

Per specificare la codifica dei caratteri nel documento, usare sia la
specifica dell'attributo di codifica nella dichiarazione xml (per
esempio, |<?xml version="1.0" encoding="EUC-JP"?>|) sia una frase meta
http-equiv (per esempio, |<meta http-equiv="Content-type"
content='text/html; charset="EUC-JP"' />|). Ha la precedenza il valore
dell'attributo di codifica dell'istruzione di processo xml.


    C.10 Attributi booleani

Alcuni user agent HTML sono capaci di interpretare gli attributi
booleani quando questi appaiono nella loro forma completa
(non-minimizzata), come richiesto da XML 1.0. Notare che questo problema
non ha effetto sugli user agent conformi a HTML 4.0. Sono coinvolti i
seguenti attributi:|compact|, |nowrap|, |ismap|, |declare|, |noshade|,
|checked|, |disabled|, |readonly|, |multiple|, |selected|, |noresize|,
|defer|.


    C.11 Il Document Object Model e XHTML

La Raccomandazione del Livello 1 del Document Object Model [DOM
<#ref-dom>] definisce le interfacce del modello dell'oggetto documento
per XML e HTML 4. Il modello di oggetto del documento di HTML 4
specifica che gli elementi e i nomi degli attributi di HTML vengono
restituiti in lettere maiuscole. Il modello di oggetto del documento XML
specifica che gli elementi e i nomi degli attributi vengono restituiti
in maiuscolo o minuscolo a seconda del caso in cui erano specificati. In
XHTML 1.0, gli elementi e gli attributi sono specificarti in lettere
minuscole. Questa apparente differenza può spiegata in due modi:

 1. Le applicazioni che permettono l'accesso a documenti XHTML come tipo
    di media su Internet |text/html| via DOM possono usare il DOM di
    HTML e possono così assicurarsi che gli elementi e i nomi degli
    attributi vengano ritornati in lettere maiuscole da queste interfacce.
 2. Le applicazioni che permettono l'accesso a documenti XHTML come tipo
    di media su Internet |text/xml| o |application/xml|, possono usare
    anche il DOM di XML. Gli elementi e gli attributi saranno ritornati
    in lettere minuscole. Inoltre, alcuni elementi XHTML possono o no
    apparire nell'albero degli oggetti in quanto sono opzionali nel
    modello di contenuto (per esempio l'elemento |tbody| all'interno di
    |table|). Questo accade perchè in HTML 4.0 alcuni elementi possono
    essere minimizzati in modo tale che il tag di apertura e di chiusura
    sia entrambi omessi (una caratteristica di SGML). Questo non è
    possibile in XML. Piuttosto che richiedere agli autori di documenti
    di inserire elementi estranei, XHTML ha posto tali elementi come
    opzionali. Le applicazioni si devono adattare a questo.


    C.12 L'uso del carattere ampersand (&) nei valori degli attributi

Quando un valore di attributo contiene un ampersand (&), questo può
essere espresso come un riferimento ad una entità di tipo carattere (per
esempio, "|&amp;|"). Per esempio, quando l'attributo |href|
dell'elemento |a| si riferisce ad uno script CGI con dei parametri, deve
essere espresso come
|http://my.site.dom/cgi-bin/myscript.pl?class=guest&amp;name=user|
invece che |http://my.site.dom/cgi-bin/myscript.pl?class=guest&name=user|.


    C.13 Cascading Style Sheets (CSS) e XHTML

Le Raccomandazioni di livello 2 dei Cascading Style Sheet [CSS2
<#ref-css2>] definiscono le proprietà di stile che vengono applicate
all'albero di analisi di un documento HTML o XML. Le differenze
nell'analisi produrranno risultati visivi o auditivi diversi a seconda
del selector usato. La traccia seguente ridurrà questo effetto per i
documenti che sono serviti senza modifiche in entrambi i tipi di media:

 1. Gli style sheet CSS per XHTML dovrebbero usare i nomi degli elementi
    e degli attributi in lettere minuscole.
 2. Nelle tabelle, l'elemento tbody verrà dedotto dall'analizzatore
    dello user agent HTML, ma non dall'analizzatore dello user agent
    XML. Quindi si dovrebbe sempre aggiungere esplicitamente l'elemento
    tbody se si vuole riferirsi a un selector CSS.
 3. Dentro lo spazio dei nomi XHTML gli user agent si aspettano di
    riconoscere l'attributo "|id|" come un attributo di tipo |ID|.
    Quindi gli style sheet dovrebbero essere capaci di continuare usando
    la sintassi abbreviata del selector "#" anche se lo user agent non
    legge la DTD.
 4. Dentro lo spazio dei nomi XHTML, gli user agent si aspettano di
    riconoscere l'attributo "class". Quindi gli style sheet dovrebbero
    essere capaci di continuare usando la sintassi abbreviata del
    selector ".".
 5. I CSS definiscono diverse regole di conformità per i documenti HTML
    e XML; tenere in considerazione che le regole HTML si applicano ai
    documenti XHTML distribuiti come HTML e le regole XML si applicano
    ai documenti XHTML distribuiti come XML.


  Appendix D. Ringraziamenti

*Questa appendice è informativa.*

Queste specifiche sono state scritte con la partecipazione dei membri
del gruppo di lavoro HTML del W3C:

    Steven Pemberton, CWI (HTML Working Group Chair)
    Murray Altheim, Sun Microsystems
    Daniel Austin, AskJeeves (CNET: The Computer Network through July 1999)
    Frank Boumphrey, HTML Writers Guild
    John Burger, Mitre
    Andrew W. Donoho, IBM
    Sam Dooley, IBM
    Klaus Hofrichter, GMD
    Philipp Hoschka, W3C
    Masayasu Ishikawa, W3C
    Warner ten Kate, Philips Electronics
    Peter King, Phone.com
    Paula Klante, JetForm
    Shin'ichi Matsui, Panasonic (W3C visiting engineer through September
    1999)
    Shane McCarron, Applied Testing and Technology (The Open Group
    through August 1999)
    Ann Navarro, HTML Writers Guild
    Zach Nies, Quark
    Dave Raggett, W3C/HP (W3C lead for HTML)
    Patrick Schmitz, Microsoft
    Sebastian Schnitzenbaumer, Stack Overflow
    Peter Stark, Phone.com
    Chris Wilson, Microsoft
    Ted Wugofski, Gateway 2000
    Dan Zigmond, WebTV Networks


  Appendix E. Riferimenti

*Questa appendice è informativa.*

*[CSS2]*
    "Cascading Style Sheets, level 2 (CSS2) Specification"
    <http://www.w3.org/TR/1998/REC-CSS2-19980512>, B. Bos, H. W. Lie, C.
    Lilley, I. Jacobs, 12 May 1998.
    Ultima versione disponibile a: http://www.w3.org/TR/REC-CSS2
*[DOM]*
    "Document Object Model (DOM) Level 1 Specification"
    <http://www.w3.org/TR/1998/REC-DOM-Level-1-19981001>, Lauren Wood
    /et al./, 1 October 1998.
    Ultima versione disponibile a: http://www.w3.org/TR/REC-DOM-Level-1
*[HTML]*
    "HTML 4.01 Specification"
    <http://www.w3.org/TR/1999/REC-html401-19991224>, D. Raggett, A. Le
    Hors, I. Jacobs, 24 December 1999.
    Ultima versione disponibile a: http://www.w3.org/TR/html401
*[POSIX.1]*
    "ISO/IEC 9945-1:1990 Information Technology - Portable Operating
    System Interface (POSIX) - Part 1: System Application Program
    Interface (API) [C Language]", Institute of Electrical and
    Electronics Engineers, Inc, 1990.
*[RFC2046]*
    "RFC2046: Multipurpose Internet Mail Extensions (MIME) Part Two:
    Media Types" <http://www.ietf.org/rfc/rfc2046.txt>, N. Freed and N.
    Borenstein, November 1996.
    Disponibile all'indirizzo: http://www.ietf.org/rfc/rfc2046.txt. Note
    that this RFC obsoletes RFC1521, RFC1522, and RFC1590.
*[RFC2119]*
    "RFC2119: Key words for use in RFCs to Indicate Requirement Levels"
    <http://www.ietf.org/rfc/rfc2119.txt>, S. Bradner, March 1997.
    Disponibile all'indirizzo: http://www.ietf.org/rfc/rfc2119.txt
*[RFC2376]*
    "RFC2376: XML Media Types" <http://www.ietf.org/rfc/rfc2376.txt>, E.
    Whitehead, M. Murata, July 1998.
    Disponibile all'indirizzo: http://www.ietf.org/rfc/rfc2376.txt
*[RFC2396]*
    "RFC2396: Uniform Resource Identifiers (URI): Generic Syntax"
    <http://www.ietf.org/rfc/rfc2396.txt>, T. Berners-Lee, R. Fielding,
    L. Masinter, August 1998.
    Questo documento aggiorna gli RFC1738 e RFC1808.
    Disponibile all'indirizzo: http://www.ietf.org/rfc/rfc2396.txt
*[XML]*
    "Extensible Markup Language (XML) 1.0 Specification"
    <http://www.w3.org/TR/1998/REC-xml-19980210>, T. Bray, J. Paoli, C.
    M. Sperberg-McQueen, 10 February 1998.
    Ultima versione disponibile a: http://www.w3.org/TR/REC-xml
*[XMLNAMES]*
    "Namespaces in XML"
    <http://www.w3.org/TR/1999/REC-xml-names-19990114>, T. Bray, D.
    Hollander, A. Layman, 14 January 1999.
    Lo spazio dei nomi XML fornisce un metodo semplice per qualificare i
    nomi usati nei documenti XML associandoli con lo spazio dei nomi
    identificati da una URI.
    Ultima versione disponibile a: http://www.w3.org/TR/REC-xml-names

Level Triple-A conformance icon, W3C-WAI Web Content Accessibility
Guidelines 1.0 <http://www.w3.org/WAI/WCAG1AAA-Conformance>
------------------------------------------------------------------------
indice <#toc>
